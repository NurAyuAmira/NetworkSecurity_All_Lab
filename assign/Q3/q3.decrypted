Random:Nonce(NurAyuAmira_1201200722_RandomNonce_12345678901234567890123456789012) : PENGURUSAN PENDAKIAN DI SEMENANJUNG MALAYSIA : MALIM GUNUNG PERHUTANAN Mohd Yussainy MY1,
Zuraida Z1, Mohamad Rizal R1, Mohammad Ifratshim MS1, Che Engku Nor Amiza CE1, Mardiana
Salihah M1 and Mohd Zulkhairi Z1 1Forestry Department Peninsular Malaysia, W.P. Kuala Lumpur
(MALAYSIA) E-mail: yussainy@forestry.gov.my Abstrak Sehingga tahun 2020, terdapat 116 Taman
Eko Rimba dan 16 Hutan Taman Negeri telah ditubuhkan dan lebih 240 lokasi hotspot pendakian
gunung dan bukit dalam Hutan Simpanan Kekal (HSK) di Semenanjung Malaysia. Aliran rekreasi
masa kini telah berubah daripada santai ke arah rekreasi lasak yang penuh dengan cabaran dan
memerlukan jurupandu arah yang memiliki kemahiran tertentu. Ada tanggapan dimana terdapat
personaliti yang unik di kalangan pendaki yang menarik mereka ke arah menjadikan malim gunung
sebagai kerjaya. Inventori personaliti Malim Gunung Perhutanan telah dibangunkan dan diuji untuk
mendapatkan maklumat personaliti tersebut. Pada tahun 2018 sehingga 2021, terdapat 852 kes
kehilangan di hutan telah direkodkan. Jabatan Perhutanan Semenanjung Malaysia (JPSM)
menyasarkan untuk melatih 1,000 orang Malim Gunung Perhutanan (MGP) dengan modul latihan
yang komprehensif. Melalui pengukuhan kemahiran di kalangan masyarakat setempat yang
berperanan sebagai malim gunung, keyakinan pendaki terhadap perkhidmatan yang ditawarkan
akan meningkat. Individu yang ditauliahkan sebagai MGP juga akan berperanan sebagai first
responder ketika menjalankan aktiviti dalam kawasan HSK serta duta kecil JPSM dalam pengurusan

pendakian di Semenanjung Malaysia. Penguatkuasaan sepenuhnya perkhidmatan MGP ini akan
bermula pada tahun 2023 dijangka dapat membantu JPSM menyelesaikan isu pengurusan
pendakian selain daripada membantu komuniti setempat menjana pendapatan dalam
ekopelancongan melalui perkhidmatan MGP. Kata Kunci: Malim Gunung Perhutanan, Pengurusan
Pendakian, Inventori Personaliti 2 1.0 PENDAHULUAN 1.1 Hutan Simpanan Kekal (HSK) kaya
dengan kepelbagaian biodiversiti serta memiliki landskap yang menarik dan unik meliputi bukit
bukau, gunung ganang, air terjun, jeram, gua dan geologi yang begitu sesuai untuk aktiviti rekreasi.
Sehingga tahun 2020, seluas 4.8 juta hektar telah diwartakan sebagai HSK di Semenanjung Malaysia
(JPSM, 2020) dan sebanyak 132 buah Taman Eko Rimba (TER) dan Hutan Taman Negeri (HTN) telah
ditubuhkan di dalam HSK oleh Jabatan Perhutanan Negeri. Aktiviti mendaki bukit dan gunung
merupakan aktiviti yang biasa dilakukan di dalam HSK dan dilihat mampu memberikan faedah
kepada semua lapisan masyarakat. Antara faedah yang diperolehi adalah dapat meningkatkan
potensi diri dari segi kecerdasan, keyakinan diri, ketahanan mental dan kepuasan diri. 1.2
Peningkatan kepada aktiviti pendakian ini dapat dilihat melalui peningkatan bilangan pengunjung ke
beberapa lokasi puncak bukit dan gunung yang popular di Negeri Pahang, Perak, Terengganu dan
Kelantan. Aktiviti mendaki bukit dan gunung di dalam HSK ini juga menarik minat ramai kerana
keadaan faktor geografinya yang mempunyai banjaran serta landskap yang menarik serta keadaan
iklim khatulistiwa yang membolehkan para pendaki menjalankan aktiviti pendakian sepanjang
tahun. Antara 12 senarai gunung tertinggi di Malaysia, 7 daripada adalah merupakan yang terdapat
di Semenanjung Malaysia dan menjadi kegemaran pada pendaki pada masa kini. 2.0 PERNYATAAN
MASALAH 2.1 Pada masa kini, aktiviti mendaki gunung yang dahulunya hanya menjadi aktiviti
riadah dan sekadar mengisi masa lapang semakin menjadi tumpuan dan telah berkembang menjadi
suatu industri yang menjana pendapatan malah ada yang menjadikannya sebagai satu karier bagi
penggiat aktiviti mendaki gunung. Peningkatan risiko kemalangan semasa menjalankan aktiviti
menyebabkan